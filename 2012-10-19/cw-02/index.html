<!DOCTYPE html>
<html>
  <head>
    <title>Wierszyki</title>
    <meta charset="UTF-8" />
  </head>
<body>

<header>
    <h1>Wierszyki dla dzieci</h1>
</header>

<ul>
    <li><a href="#ptasie-plotki">Ptasie plotki</a></li>
    <li><a href="#okulary">Okulary</a></li>
    <li><a href="#spozniony-slowik">Spóźniony słowik</a></li>
</ul>

<article id="ptasie-plotki">
    <h1>Jan Brzechwa</h1>
    <h2>Ptasie plotki</h2>
    <p>
        Usiadła zięba na dębie:<br />
        "Na pewno dziś się przeziębie!<br />
        Dostanę chrypki, być może,<br />
        Głos jeszcze stracę, broń Boże,<br />
        A koncert mam zamówiony<br />
        W najbliższą środę u wrony".<br />
        Jęknęły smutnie żołędzie:<br />
        "Co będzie ziębo, co będzie?<br />
        Leć do dzięcioła, do buka,<br />
        Niech dzięcioł ciebie opuka!"<br />
        Gil z tym poleciał do szpaka:<br />
        "Jest sprawa taka a taka,<br />
        Mówiła właśnie sikora,<br />
        Że zięba jest ciężko chora".<br />
        Poleciał szpak do słowika:<br />
        "Ze słów sikory wynika,<br />
        Że zięba już od miesiąca<br />
        Po prostu jest konająca".<br />
        Słowik wróblowi polecił,<br />
        By trumnę dla zięby sklecił.<br />
        Rzekł wróbel do drozda: "Drozdzie,<br />
        Do trumny przynieś mi gwozdzie".<br />
        Stąd dowiedziała się wrona,<br />
        Że zięba na pewno kona.<br />
        A zięba nic nie wiedziała,<br />
        Na dębie sobie siedziala,<br />
        Aż jej doniosły żołędzie,<br />
        Że koncert się nie odbędzie,<br />
        Gdyż zięba właśnie umarła<br />
        Na ciężką chorobę gardła.
    </p>
</article>

<article id="okulary">
    <h1>Julian Tuwim</h1>
    <h2>Okulary</h2>
    <p>
        Biega, krzyczy pan Hilary:<br />
        "Gdzie są moje okulary?"<br />
        <br />
        Szuka w spodniach i w surducie,<br />
        W prawym bucie, w lewym bucie.<br />
        <br />
        Wszystko w szafach poprzewracał,<br />
        Maca szlafrok, palto maca.<br />
        <br />
        "Skandal! - krzyczy - nie do wiary!<br />
        Ktoś mi ukradł okulary!"<br />
        <br />
        Pod kanapą, na kanapie,<br />
        Wszędzie szuka, parska, sapie!<br />
        <br />
        Szuka w piecu i w kominie,<br />
        W mysiej dziurze i w pianinie.<br />
        <br />
        Już podłogę chce odrywać,<br />
        Już policję zaczął wzywać.<br />
        <br />
        Nagle zerknął do lusterka...<br />
        Nie chce wierzyć... Znowu zerka.<br />
        <br />
        Znalazł! Są! Okazało się,<br />
        Że je ma na własnym nosie.
    </p>
</article>

<article id="spozniony-slowik">
    <h1>Julian Tuwim</h1>
    <h2>Spóźniony słowik</h2>
    <p>
        Płacze pani Słowikowa w gniazdku na akacji,<br />
        Bo pan Słowik przed dziewiątą miał być na kolacji,<br />
        Tak się godzin wyznaczonych pilnie zawsze trzyma,<br />
        A już jest po jedenastej - i Słowika nie ma!<br />
        <br />
        Wszystko stygnie: zupka z muszek na wieczornej rosie,<br />
        Sześć komarów nadziewanych w konwaliowym sosie,<br />
        Motyl z rożna, przyprawiony gęstym cieniem z lasku,<br />
        A na deser - tort z wietrzyka w księżycowym blasku.<br />
        <br />
        Może mu się co zdarzyło? może go napadli?<br />
        Szare piórka oskubali, srebry głosik skradli?<br />
        To przez zazdrość! To skowronek z bandą skowroniątek!<br />
        Piórka - głupstwo, bo odrosną, ale głos - majątek!<br />
        <br />
        Nagle zjawia się pan Słowik, poświstuje, skacze...<br />
        Gdzieś ty latał? Gdzieś ty fruwał? Przecież ja tu płaczę!<br />
        A pan Słowik słodko ćwierka: "Wybacz, moje złoto,<br />
        Ale wieczór taki piękny, ze szedłem piechotą!"
    </p>
</article>

</body>
</html>