<!DOCTYPE html>
<html>
  <head>
    <title>Ptasie plotki</title>
    <meta charset="UTF-8" />
    <link rel="stylesheet" href="style.css?v1" />
  </head>
<body>


<div>
    <article>
        <h1>Jan Brzechwa</h1>
        <h2>Ptasie plotki</h2>
        <p>
            Usiadła zięba na dębie:<br />
            "Na pewno dziś się przeziębie!<br />
            Dostanę chrypki, być może,<br />
            Głos jeszcze stracę, broń Boże,<br />
            A koncert mam zamówiony<br />
            W najbliższą środę u wrony".<br />
            Jęknęły smutnie żołędzie:<br />
            "Co będzie ziębo, co będzie?<br />
            Leć do dzięcioła, do buka,<br />
            Niech dzięcioł ciebie opuka!"<br />
            Gil z tym poleciał do szpaka:<br />
            "Jest sprawa taka a taka,<br />
            Mówiła właśnie sikora,<br />
            Że zięba jest ciężko chora".<br />
            Poleciał szpak do słowika:<br />
            "Ze słów sikory wynika,<br />
            Że zięba już od miesiąca<br />
            Po prostu jest konająca".<br />
            Słowik wróblowi polecił,<br />
            By trumnę dla zięby sklecił.<br />
            Rzekł wróbel do drozda: "Drozdzie,<br />
            Do trumny przynieś mi gwozdzie".<br />
            Stąd dowiedziała się wrona,<br />
            Że zięba na pewno kona.<br />
            A zięba nic nie wiedziała,<br />
            Na dębie sobie siedziala,<br />
            Aż jej doniosły żołędzie,<br />
            Że koncert się nie odbędzie,<br />
            Gdyż zięba właśnie umarła<br />
            Na ciężką chorobę gardła.
        </p>
        <p>
            <a href="index.html">powrót</a>
        </p>
    </article>
</div>


</body>
</html>